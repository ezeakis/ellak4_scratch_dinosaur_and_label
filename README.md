# Ο δεινόσαυρος και το ταμπελάκι

Τα παιδιά θα δημιουργήσουν μία ιστορία μέσω του Scratch στην οποία δύο δεινόσαυροι συναντιούνται μετά από πολλά εκατομμύρια χρόνια.

Ο σκελετός του ενός είναι πλέον έκθεμα σε μουσείο, ενώ ο δεύτερος έχει μία πιο ενδιαφέρουσα ιστορία. Πέρασε διάφορα στάδια, ώσπου κατέληξε να γίνει ταμπελάκι στο έκθεμα του φίλου του.

Η ιδέα προέκυψε από brainstorming με τα παιδιά. Την κρατήσαμε διότι θεωρούμε ότι έχει ένα χιουμοριστικό, αλλά και μεταφορικό χαρακτήρα που σχετίζεται με την κυκλική οικονομία καθώς παρουσιάζει τα εξής χαρακτηριστικά:
1. Τη δυνατότητα μιας εναλλακτικής εξέλιξης κάποιου αρχικού υλικού, διαφορετικό από αυτό που είναι συνηθισμένο. Το ότι οι δύο δεινόσαυροι θα βρεθούν στον ίδιο χώρο θα μας δώσει την ευκαιρία να διαμορφώσουμε έναν ενδιαφέροντα διάλογο σχετικά με αντίστοιχες δυνατότητες.
2. Το μεγάλο χρονικό πλαίσιο στο οποίο τοποθετείται, το οποίο δείχνει ότι η κυκλική οικονομία έχει μεγάλο χρονικό ορίζοντα.
